31. 8th LABOR: MAN-EATING HORSES OF DIOMEDE

Postquam ex īnsulā Crētā rediit, Herculēs ab Eurystheō in Thraciam
missus est, ut equōs Diomēdis redūceret. Hī equī carne hominum
vēscēbantur; Diomēdēs autem, vir crudēlissimus, illīs obiciēbat
peregrinōs omnēs quī in eam regiōnem vēnerant. Herculēs igitur magnā
celeritāte in Thraciam contendit et ab Diomēde postulāvit ut equī sibi
trāderentur. Cum tamen ille hoc facere nōllet, Herculēs īrā commōtus
rēgem interfēcit et cādaver eius equīs obicī iussit.

Ita mīra rerum commutātiō facta est; is enim quī anteā multōs cum
cruciātū necāverat ipse eōdem suppliciō necātus est. Cum haec nuntiāta
essent, omnēs quī eam regiōnem incolēbant maximā laetitiā affecti sunt et
Herculī meritam grātiam referēbant. Nōn modō maximīs honōribus et
praemiīs eum dēcorāvērunt sed orābant etiam ut rēgnum ipse susciperet.
Ille tamen hoc facere nōlēbat, et cum ad mare rediisset, nāvem occupāvit.
Ubi omnia ad navigandum parāta sunt, equōs in nāvī collocāvit; deinde,
cum idōneam tempestātem nactus esset, sine morā ē portū solvit, et paulō
post equōs in lītus Argolicum exposuit.

     Postquam ex insula Creta rediit, Hercules ab Eurystheo in
     Thraciam missus est, ut equos Diomedis reduceret. Hi equi carne
     hominum vescebantur; Diomedes autem, vir crudelissimus, illis
     obiciebat peregrinos omnis qui in eam regionem venerant. Hercules
     igitur magna celeritate in Thraciam contendit et ab Diomede
     postulavit ut equi sibi traderentur. Cum tamen ille hoc facere
     nollet, Hercules ira commotus regem interfecit et cadaver eius
     equis obici iussit. Ita mira rerum commutatio facta est; is enim
     qui antea multos cum cruciatu necaverat ipse eodem supplicio
     necatus est. Cum haec nuntiata essent, omnes qui eam regionem
     incolebant maxima laetitia adfecti sunt et Herculi meritam
     gratiam referebant. Non modo maximis honoribus et praemiis eum
     decoraverunt sed orabant etiam ut regnum ipse susciperet. Ille
     tamen hoc facere nolebat, et cum ad mare rediisset, navem
     occupavit. Ubi omnia ad navigandum parata sunt, equos in navi
     conlocavit; deinde, cum idoneam tempestatem nactus esset, sine
     mora e portu solvit, et paulo post equos in litus Argolicum
     exposuit.

After Hercules had returned from the island of Crete, Eurystheus sent
him into Thrace, to bring back the horses of Diomedes.  These horses
used to feed on human flesh; and Diomedes, a very cruel man, would take
any travelers who had come to the region and throw them to the horses.
Therefore Hercules hastened to Thrace with outstanding speed and
demanded of Diomedes that the horses be handed over to him.  But when
Diomedes was unwilling to do this, Hercules killed the king in a rage
and ordered his corpse to be thrown to the horses.

So these miraculus things were brought about with an upheaval; for he
who had cruelly murdered many men was himself killed with the same
punishment.  After this had been announced, everyone who lived in the
region was moved with the greatest joy and rendered due thanks to
Hercules.  Not only did they glorify him with the greatest honors and
rewards, but they also begged him to himself take up the crown.  But he
was unwilling to do this, and when he had returned to the sea, he seized
a ship.  When everything was ready for sailing, he loaded the horses
onto the ship; then when he had gotten a favorable wind, he set sail
from the port without delay, and a little later disembarked the horses
on the shore of Argolicus.
