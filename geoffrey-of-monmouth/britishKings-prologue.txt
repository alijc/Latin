			    PROLOGVS	Prologue

1. Cum mecum multa et de multis saepius animo reuoluens in hystoriam
regum Britanniae inciderem, in mirum contuli quod infra mentionem
quam de eis Gildas et Beda luculento tractatu fecerant nichil de regibus
qui ante incarnationem Christi inhabitauerant, nichil etiam de Arturo
ceterisque compluribus qui post incarnationem successerunt repperissem,
cum et gesta eorum digna aeternitate laudis constarent et a multis populis
quasi inscripta iocunde et memoriter praedicentur.

   when with me many things and about many things often toby mind rolling
   I fell into a history of the kings of Britain,
   into a remarkable I brought together what lower than calling to mind
   >whatf about the Gildas and Bede by brilliant management did nothing about
   the kings who lived before the incarnation of Christ, nothing even about
   Arthur and the many others who succeeded after the incarnation, I discovered,
   when both they fit their worthy deeds to eternity of renown
   and by many nations as if delightfully and from memory they were proclaimed.

2. Talia michi et de talibus
multociens cogitanti optulit Walterus Oxenefordensis archidiaconus, uir
in oratoria arte atque in exoticis hystoriis eruditus, quendam Britannici
sermonis librum uetustissimum qui a Bruto primo rege Britonum usque
ad Cadualadrum filium Caduallonis actus omnium continue et ex ordine
perpulcris orationibus proponebat. Rogatu itaque illius ductus, tametsi
infra alienos ortulos falerata uerba non collegerim, agresti tamen stilo
proprisque calamis contentus codicem illum in Latinum sermonem
transferre curaui; nam si ampullosis dictionibus paginam illinissem, taedium
legentibus ingererem, dum magis in exponendis uerbis quam in historia
intelligenda ipsos commorari oporteret.

3. Opusculo igitur meo, Roberte dux
Claudiocestriae, faueas, ut sic te doctore te monitore corrigatur quod non
ex Galfridi Monemutensis fonticulo censeatur exortum sed sale mineruae
tuae conditum illius dicatur editio quem Henricus illustris rex Anglorum
generauit, quem philosophia liberalibus artibus erudiuit, quem innata
probitas in militia militibus praefecit; unde Britannia tibi nunc temporibus
nostris ac si alterum Henricum adepta interno congratulatur affectu.
