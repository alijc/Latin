59. THE GOLDEN FLEECE

Iāsōn igitur cum calceum āmissum nūllō modō recipere posset, ūnō
pede nūdō in rēgiam pervēnit. Quem cum Peliās vīdisset, subitō
timōre affectus est; intellēxit enim hunc esse hominem quem
ōrāculum demonstrāvisset. Hoc igitur cōnsilium iniit. Rēx erat
quīdam Aeētēs, quī regnum Colchidis illō tempore obtinēbat. Huic
commissum erat illud vellus aureum quod Phrixus ōlim ibi
relīquerat. Cōnstituit igitur Peliās Iāsonī negōtium dare ut hōc
vellere potīrētur; cum enim rēs esset magnī perīculī, eum in itinere
perītūrum esse spērābat. Iāsonem igitur ad sē arcessīvit, et eum
cohortātus quid fierī vellet docuit. Ille etsī intellegēbat rem esse
difficillimam, negōtium libenter suscēpit.

 Iason igitur cum calceum amissum nullo modo recipere posset, uno
 pede nudo in regiam pervenit. Quem cum Pelias vidisset, subito
 timore adfectus est; intellexit enim hunc esse hominem quem
 oraculum demonstravisset. Hoc igitur consilium iniit. Rex erat
 quidam Aeetes, qui regnum Colchidis illo tempore obtinebat. Huic
 commissum erat vellus illud aureum quod Phrixus olim ibi
 reliquerat. Constituit igitur Pelias Iasoni negotium dare ut hoc
 vellere potiretur; cum enim res esset magni periculi, eum in
 itinere periturum esse sperabat. Iasonem igitur ad se arcessivit,
 et eum cohortatus quid fieri vellet docuit. Ille etsi intellegebat
 rem esse difficillimam, negotium libenter suscepit.

START
AJC
And so Jason, when he couldn't in any way retrieve the shoe that
he'd lost, reached the palace with one bare foot.  When Pelias saw
him, he was struck with fear; for he realized that this was the man
that the oracle had referred to.  And so he formed a plan. There was
a certain King Aeetes, who at that time held the kingdom of Colchis.
To him had been entrusted that golden fleece that Phrixus had once
left there.  And so Pelias decided to give Jason the task of
obtaining this fleece; for since the business was very dangerous, he
hoped that Jason would be killed on the journey.  And so he summoned
Jason to him, and after encouraging him, showed him what he wished
to be done.  And Jason, even though he realized that it would be
difficult, freely accepted the task.
END
