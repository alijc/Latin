77. MAGIC ARTS

Hīs rēbus cognitīs Mēdēa rem aegrē tulit, et rēgnī cupiditāte
adducta mortem rēgī per dolum inferre cōnstituit. Hōc cōnstitutō ad
fīliās rēgis vēnit atque ita locūta est: “Vidētis pātrem vestrum
aetāte iam esse cōnfectum neque ad labōrem rēgnandī perferendum
satis valēre. Vultisne eum rūrsus iuvenem fierī?” Tum fīliae rēgis
ita respondērunt: “Num hoc fierī potest? Quis enim umquam ē sene
iuvenis factus est?” At Mēdēa respondit: “Mē medicīnae summam
habēre scientiam scītis. Nunc igitur vōbīs demonstrābō quō modō
haec rēs fierī possit.” Postquam fīnem loquendī fēcit, arietem
aetāte iam confectum interfēcit et membra eius in vāse aēneō
posuit, atque ignī suppositō in aquam herbās quāsdam infūdit.
Tum, dum aqua effervēsceret, carmen magicum cantābat. Mox
aries ē vāse exsiluit et, vīribus refectīs, per agrōs currēbat.

 His rebus cognitis Medea rem aegre tulit, et regni cupiditate
 adducta mortem regi per dolum inferre constituit. Hoc constituto
 ad filias regis venit atque ita locuta est: "Videtis patrem
 vestrum aetate iam esse confectum neque ad laborem regnandi
 perferendum satis valere. Vultisne eum rursus iuvenem fieri?" Tum
 filiae regis ita responderunt: "Num hoc fieri potest? Quis enim
 umquam e sene iuvenis factus est?" At Medea respondit: "Me
 medicinae summam habere scientiam scitis. Nunc igitur vobis
 demonstrabo quo modo haec res fieri possit." Postquam finem
 loquendi fecit, arietem aetate iam confectum interfecit et membra
 eius in vase aeneo posuit, atque igni supposito in aquam herbas
 quasdam infudit. Tum, dum aqua effervesceret, carmen magicum
 cantabat. Mox aries e vase exsiluit et viribus refectis per agros
 currebat.

When Medea learned of these things she bore it ill, and, led by a
desire for the kingdom, resolved to bring on the death of the king
through treachery. After she decided this she went to the king's
daughters and spoke thusly: "You see that your father is all but
finished off by age, and is not strong enough to endure the work
of ruling.  Wouldn't you prefer that he were young again?"  Then
the king's daughters replied thusly: "Can this really be done?"
Indeed, was there ever a young man made from an old one?"  And
Medea replied: "You know that I have the utmost knowledge of the
art of medicine.  Therefore, I will now show you how this thing
could be done."  After she finished this speech, she killed a ram
that was already consumed by age and put its limbs in a copper
pot, and, having put a fire under it, poured certain herbs into
the water.  Then, when the water was boiling, she chanted a magic
charm.  The ram soon sprang from the pot and, with its strength
restored, ran through the fields.
