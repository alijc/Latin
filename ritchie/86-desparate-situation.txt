86. A DESPERATE SITUATION

Dum haec geruntur, Graecōrum animōs tantus terror occupāvit ut nē
vōcem quidem ēdere possent, sed omnī spē salūtis dēpositā mortem
praesentem exspectārent. Polyphēmus, postquam famēs hāc tam horribilī
cenā depulsa est, humī prostrātus somnō sē dedit. Quod cum vīdisset
Ulixēs, tantam occāsiōnem reī gerendae nōn ōmittendam arbitrātus,
pectus mōnstrī gladiō trānsfigere voluit. Cum tamen nihil temere
agendum exīstimāret, cōnstituit explorāre, antequam hoc faceret, quā
ratiōne ex spēluncā evadere possent. At cum saxum animadvertisset quō
introitus obstructus erat, nihil sibi profutūrum intellēxit sī Polyphēmum
interfēcisset. Tanta enim erat eius saxī magnitūdō ut nē ā decem quidem
hominibus āmovērī posset. Quae cum ita essent, Ulixēs hōc cōnātū
dēstitit et ad sociōs rediit; quī cum intellēxissent quō in locō rēs essent,
nūllā spē salūtis oblātā dē fortūnīs suīs dēsperāre coepērunt. Ille tamen nē
animōs dēmitterent vehementer hortātus est; dēmōnstrāvit sē iam anteā ē
multīs et magnīs periculīs ēvāsisse, neque dubium esse quīn in tantō
discrīmine dī auxilium latūrī essent.

 Dum haec geruntur, Graecorum animos tantus terror occupavit ut ne vocem
 quidem edere possent, sed omni spe salutis deposita mortem praesentem
 exspectarent. Polyphemus, postquam fames hac tam horribili cena depulsa
 est, humi prostratus somno se dedit. Quod cum vidisset Ulixes, tantam
 occasionem rei gerendae non omittendam arbitratus, in eo erat ut pectus
 monstri gladio transfigeret. Cum tamen nihil temere agendum existimaret,
 constituit explorare, antequam hoc faceret, qua ratione ex spelunca evadere
 possent. At cum saxum animadvertisset quo introitus obstructus erat, nihil
 sibi profuturum intellexit si Polyphemum interfecisset. Tanta enim erat
 eius saxi magnitudo ut ne a decem quidem hominibus amoveri posset. Quae cum
 ita essent, Ulixes hoc conatu destitit et ad socios rediit; qui cum
 intellexissent quo in loco res essent, nulla spe salutis oblata de fortunis
 suis desperare coeperunt. Ille tamen ne animos demitterent vehementer
 hortatus est; demonstravit se iam antea e multis et magnis periculis
 evasisse, neque dubium esse quin in tanto discrimine di auxilium laturi 
 essent.

While this was going on, the hearts of the Greeks were filled with such
terror that they couldn't utter a word, but each one gave up any hope of
salvation and expected a swift death.  Polyphemus, after his hunger had been
banished by such a horrifying supper, laid down on the ground and gave
himself over to sleep. When Ulysses saw this, he decided that he shouldn't
give up such an opportunity to carry out the business of piercing the monster's
heart with his sword.  Nevertheless, since he judged that nothing should
be done rashly, he decided that before he did so, he should look for a way
for them to escape the cave.  But when he'd taken note of the stone that the
entrance was blocked up with, he realized that there would be no benefit to
them if they killed Polyphemus.  For the stone was so big that it couldn't
be moved by even ten men.  Because of this, Ulysses left off this plan and
returned to his companions; who, since they had realized how matters lay
there and had been given no hope of salvation, fell into a despair about
their chances.  But he strongly encouraged them to not lose courage; he
pointed out that they had already escaped from many great dangers before
this, and that there was no doubt but that the gods would bring aid in such
a crisis.


