Marius consulatum petit

Bello Iugurthino,l
Uticae forte C. Mario, legato Metelli, per hostias diis supplicanti,2
magna atque mirabilia portendi haruspex dixit.3
At illum iam antea consulatus ingens cupido exagitabat, 4
ad quem capiendum, praeter vetustatem familiae, alia omnia abunde ei erant:5
industira, probitas, belli magna scienta; animus militiae ingens,
domi modicus, libidinis et divitiarum victor, tantum modo gloriae avidus.6
Ubi primum tribunatum militarem a populo petit,7
plerisque faciem eius ignorantibus, factis notus per omnis tribus declaratur.8
Deinde ab eo magistratu alium post alium sibi peperit.9
Tamen is ad id tempus consulatum appetere non audebat.10
Etiam tum alios magistratus plebs,
consulatum nobilitas inter se per manus tradebat.15
Novus nemo tam clarus neque tam egregiis factis erat,
quin is indignus illo honore haberetur.12

Igitur ubi Marius haruspicis dicta eodem intendere videt
quo cupido animi hortabatur,13
ab Metello petendi gratia missionem rogat;14
cui quamquam virtus, gloria, atque alia optanda bonis superabant,15
tamen inerat contemptor animus et superbia, commune nobilitatis malum.16
Itaque primum, commotus insolita re,
mirari eius consilium et quasi per amicitam monere ne tam prava inciperet.17
Postquam haec atque alia talia dixit neque animus Mari flectitur, respondit,18
ubi primum potuisset per negotia publica,19
facturum sese quae peteret.20
Ac postea saepius eadem postulanti fertur dixisse ne festinaret abire;21
satis mature illum cum filio suo consulatum petiturum.22
Is eo tempore contubernio patris idibem militabat,
annos natus circiter viginti.23
Quae res Marium, cum pro honore quem adfectabat tum contra Metellum,
vehementer accenderat.24
Ita cupidine atque ira, pessimis consultoribus, grassari; 25
neque facto ullo neque dicto abstinere, quod modo ambitiosum foret.26




 

