Marii at Cinnae dominatio

Non erat Mario Sulpicioque Cinna temperantior.
Itaque cum ita civitas Italiae data esset,
ut in octo tribus contribuerentur novi cives,1
no potentias eorum et multitudo veterum civium dignitatem frangeret,2
Cinna in omnibus tribubus eos se distributurum pollicitus est.
Qua de causa ex urbe pulsus ei abrogatus est.2
Tum Cinna, retinens insignia consulatus, patriae bellum intulit,
fretus ingenti numero novorum civium,
e quibius amplius trecentas cohortes concripserat.4
Opus erat partibus auctoritate,
cuius augendae gratia C. Marium cum filio de exsilio revocavit.5

Rediit ab Africa Marius clade maior, si quidem carcer,
catenae, fuga, exsilium horrificaverant dignitatem.6
Itaque ad nomen tanti viri late concurritur,7
et facile invenit exercitum imperator.
Nihil vero illa Marii victoria fuisset crudelius,
nisi mox Sullana esset secuta.8
Non modo mediocres verum excelsissimi atque eminentissimi civitatis viri
variis suppliciorum generibus adfecti sunt.
In iis consul Octavius, vir lenissimi animi, iussu Cinnae intcrfectus est.
M. Antonius, princeps civitatis atque eloquentiae,
gladiis militum iussu Marii Cinnaeque confossus est.9
Q. Catulus, cum ad mortem conquireretur,
conclusit se loco nuper calce harenaque perpolito,10
inlatoque igni, qui vim odoris excitaret,11
simul exitiali hausto spiritu, simul incluso suo mortem obiit.12
Omnia erant praecipitia in re publica.

Secundum deinde consulatum Cinnt et septimum Marius,
in priorum dedecus, iniit,13
cuius initio morbo oppressus decessit - vir in bello hostibus,
in otio civibus infectissimus quietisque impatientissimus.14
Dominante in Italia Cinna,
maior pars nobilitatis ad Sullam in Achaiam ac deinde post in Asiam perfugit.15
Antequam Sulla, compositis transmarinis rebus, in Italiam rediret,
Cinna, seditione orta, ab exercitu interemptus est -
vir dignior qui arbitrio victorum moreretur quam iracundia militum.16

