
A. Prior Triumviratus initus est

Inter C. Caesarem et Cn. Pompeium et M. Crassum inita est potentiae societas,
quae urbi orbique terrarum nec minus,
diverso cuique tempore, ipsis exitiabilis fuit.1
Hoc consilium sequendi Pompeius causam habuerat,2
ut tandem acta in transmarinis provinciis, quibus multi obtrectabant,3
per Caesarem consulem confirmarentur 4
Caesar autem, quod animadvertebat se, cedendo Pompeii gloriae,
auctumm suam, et, invidia communis potentiae in illum relegata,5
confirmaturum vires suas.
Crassus, ut principatum, quem solus adsequi non poterat,
auctoritate Pompeii, viribus Caesaris teneret.6
Adfinitas etiam inter Caesarem Pompeiumque contracta nuptiis;
quippe Iuliam, filiam C. Caesaris, Cn. Magnus duxit uxorem.7


B. Cicero se cum Triumviris coniungere non vult

Fuit apud me Cornelius, hunc dico Balbum, Caesaris familiarem.8
Is adfirmabat illum omnibus in rebus meo et Pompei consilio usurum
daturumque Operam ut cum Pompeio Crassum coniungeret.9 Hic sunt
haec:10 coniunctio mihi summa cum Pompeio; si placet, etiam cum
Caesare; reditus in gratiam cum inimicis; 11 pax cum multitudine
senectutis otium. Sed me hortatio mea illa commovet, quae est in libro
tertio:12

	Interea cursus, quos prima a parte iuventae
	Quosque adeo consul virtute animoque petisti,13
	Hos retine atque auge: famam laudesque bonorum.14

C. Cicero totam rem publicam perisse queritur

Tenemur undique neque iam, qum minus servimus, recusamus,15
sed mortem et eiectionem timemus. Universa res eo est deducta,16 spes
ut nulla sit aliquando non modo privatos, verum etiam magistratus
liberos fore.17

Sed de re publica non libet plura scribere. Displiceo mihi, nec sine
summo scribo dolore. Me tueor, ut oppressis omnibus non demisse; ut
tantis rebus gestis, parum fortiter.18 Sed tamen quod est subinane in
nobis, id adficitur quadam delectatione.19 Soleba me pungere, ne
Sampsicerami merita in patriam ad annos sescentos maiora viderentur
quam nostra.20 Hac quidem cura certe iam vacuus sum; tacet enim ille
sic abiectus.21 Nam, quondam insolens infamiae, semper ln laude
versatus, circumfluens gloria,22 nunc deformatus corpore, fractus
animo, quo se conferat nescit;23 progressum praecipitem, incon-
stantem reditum videt;24 bonos inimicos habet, improbos ipsos non
amicos.25



 



 

