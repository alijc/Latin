A. Rerum gestarum divi Augusti capita selecta

Annos undeviginti natus exercitum privato consilio et privata
impensa comparavi,1 per quem rem publicam a dominatione factionis
oppressam in libertatem vindicavi.2 Res publica ne quid detrimenti
caperet, senatus me pro praetore simul cum consulibus providere
iussit.3 Populus autem eodem anno me consulem, cum consul uterque
in bello cecidisset, et triumvirum rei publicae constituendae creavit.4
Qui parentem meum trucidaverunt, eos in exsilium expuli, iudiciis
legitimis ultus eorum facinus,5 et postea bellum inferentis rei publicae
vici bis acie.6 Bella terra et mari civilia externaque toto in orbe ter-
rarum saepe gessi victorque omnibus veniam petentibus civibus 
peperci.7 Externas gentes quibus tuto ignosci potuit conservare quam
excidere malui.8 Senatu populoque Romano consentientibus ut
curator legum et morum summa postestate solus crearer,9 nullum
magistratum contra morem maiorum delatum recepi.10 Quae tum per
me geri senatus voluit, per tribuniciam potestatem perfeci.

In consulatu sexto et septimo,11 postquam bella civilia exstinzeram,
per consenum universorum potitus rerum omnium, rem publicam ex
mea potestate in senatus populique Romani arbitrium transtuli. Quo
pro merito meo senatus consulto Augustus appellatus sum et clupeus
aureus in curia Iulia positus est,12 quem mihi senatum populumque
Romanum dare virtutis clementiaeque iustitiae et peitatis cause testa-
tum est per eus clupei inscriptionem,13 Post it tempus auctoritate
omnibus praestiti;14 potestatis autem nihilo amplius habuei quam ceteri
qui mihi qyoqye in magistratu conlegae fuerunt.15 Tertium decimum
consulatum cum gerebam, senatus et equester ordo populusque
Romanus universus appellavit me Patrem Patriae.16 Cum scripsi haec,
annum agebam septuagesimum sextum.


B. Pax Augusta

Nihil deinde optare a dis homines, nihil dii hominibus praestare
possunt, nihil voto concipi, nihil felicitate consummari, quod non
Augustus post reditum in urbem rei publicae populoque Romano
terrarumque orbi repraesentaverit. Finita vicesimo anno bella civilia,17
sepulta externa, revocata pax, sopitus ubique armorum furor; restituta
vis legibus, iudiciis auctoritas, senatui maiestas; imperium magistra-
tuum ad pristinum redactum modum, prisca illa et antiqua rei publicae
forma revocata. Rediit cultus agris, sacris honos, securitas hominibus,
certa cuique rerum suarum possessio; leges emendatae utiliter, latae
salubriter; senatus sine asperitate nec sine severitate lectus.18 Principes
viri triumphis et amplissimis honoribus functi hortatu principis ad
ornandam urbem inlecti sunt.19 Consulatus usque ad undecimum
continuavit Augustus, dictaturam, quam pertinaciter ei deferebat
populus, constanter repulit.20




