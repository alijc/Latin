Praefatio Annalium Cornelii Taciti

Urbem Romam a principio reges habuere; libertatem et consulatum
L. Brutus instituit.  Dictaturae ad tempus sumebantur; neque
decemviralis potestas ultra biennium, neque tribunorum militum
consulare ius diu valuit.  Non Cinnae, non Sullae longa
dominatio; et Pompeii Crassique potentia cito in Caesarem, Lipidi
atque Antonii arma in Augustum cessere, qui cuncta discordiis
civilibus fessa, nomine principis, sub imperium accepit.

Sed veteris populi Romani prospera vel adversa claris
scriptoribus memorata sunt; temporibusque Augusti dicendis non
defuere decora ingenia, donec gliscente adulatione deterrerentur.
Tiberii Gaiique et Claudii ac Neronis res, florentibus ipsis, ob
metum falsae, postquam occiderant, recentibus odiis compositae
sunt.  Inde consilium mihi pauca de Augusto et extrema tradere,
mox Tiberii principatum et cetera, sine ira et studio, quorum
causas procul habeo.


Postquam, Bruto et Cassio caesis, nulla iam publica arma, Pom-
peius apud Siciliam oppressus,13 exutoque Lepido, interfecto Antonio,
ne Iulianis quidem partibus nisi Caesar dux reliquus;14 posito trium-
viri nomine, consulem se ferens et ad tuendam plebem tribunicio iure
contentum,!5 ubi militem donis, populum annona, cunctos dulcedine
otii pellexit,16 insurgere paulatim, munia senatus, magistratuum,
legum, in se trahere,!7 nullo adversante, cum ferocissimi per acies aut
proscriptione cecidissent,18 ceteri nobilium, quanto quis servitio
promptior, opibus et honoribus extollerentur !9 ac, novis ex rebus aucti,
tuta et praesentia quam vetera et periculosa mallent.20 Neque pro-
vinciae illum rerum statum abnuebant, suspecto senatus populique
imperio, ob certamina potentium et avaritiam magistratuum, invalido
legum auxilio, quae vi, ambitu, postremo pecunia turbabantur.21

Bellum ea tempestate nullum nisi adversus Germanos supererat,22
abolendae magis infamiae ob amissum cum Quintilio Varo exercitum
quam cupidine proferendi imperii aut dignum ob praemium.23 Domi
res tranquillae, eadem magistratuum vocabula; iuniores post Actiacam
victoriam, etiam senes plerique inter bella civium nati; quotus quisque
reliquus qui rem publicam vidisset? 24


Preface to the Annals of Cornelius Tacitus

In the beginning the city of Rome had kings; But L. Brutus gave
it freedom and the consulship.  Dictatorships were accepted on
occasion; but the power of a decemvir didn't last beyond a
two-year period, nor did the rule of military tribunes last for
long.  The domination of neither Cinna and nor Sulla took long;
and the power of Pompey and Crassus quickly passed to Caesar, the
arms of Lipidus and Antony to Augustus, who, with the title of
Princeps, took everything, worn out in civil discords, under his
command.

But the triumphs and adversities of the ancient Roman people were
remembered by illustrious writers; and in describing the times of
Augustus honorable talents were not lacking, until they were to
be discouraged by swelling adulation.  The affairs of Tiberius
and Gaius and Claudius and Nero, while they flourished, were
falsified out of fear, and, after they'd died, were made up from
recent hatreds.  Due to that my plan is to relate only a little
about Augustus and that from the end of his life, then the rule
of Tiberius and the rest, without anger and zeal, the causes for
which I hold far off.
