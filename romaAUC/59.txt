A. Hannibalis exitus

Hannibal, postquam est nuntiatum milites regios in vestibulo esse
et sensit se fugere non posse, venenum, quod multo ante
praeparatum ad tales habebat casus, poposcit.  "Liberemus,"
inquit, "diuturna cura populum Romanum, quando mortem senis
exspectare longum censent.  Nec magnam nec memorabilem ex inermi
proditoque Flamininus victoriam feret."  Hospitales deinde deos
violatae a rege Prusia fidei testes invocans, poculum exhausit.
Hic vitae exitus fuit Hannibalis.

The death of Hannibal

Hannibal, after he was told that the king's soldiers were at the
entrance and he realized that he could not escape, asked for
the poison that he had long readied against such an emergency.
"May we free", he said, "the Roman people from a long lasting
concern, since they think that the death of an old man is a
tedious affair.  And Flamininus will win neither a great nor a
memorable victory from a defenseless and betrayed man."  Then
calling upon the hospitable gods to bear witness to the good
faith violated by King Prusias, he drained the cup.  This was the
end of Hannibal's life.


B. Hannibalis exemplum gloriae vanitatem declarat

Expende Hannibalem; quot libras in duce summo
invenies? 8 Hic est, quem non capit Africa Mauro
percussa oceanoº Niloque admota tepenti, 10
rursus ad Aethiopum populos aliosque elephantos.11
Additur imperiis Hispania; ¹2 Pyrenaeum
transilit.13 Opposuit natura Alpemque nivemque; 14
diducit scopulos et montem rumpit aceto. 15
Iam tenet Italiam, 16 tamen ultra pergere tendit.
"Acti," inquit, "nihil est, 17 nisi Poeno milite portas
frangimus 18 et media vexillum pono Subura." 19
O qualis facies et quali digna tabella, 20
cum Gaetula ducem portaret belua luscum! 21
Exitus ergo quis est ? 22 O gloria! Vincitur idem
nempe 23 et in exsilium praeceps fugit atque ibi magnus
mirandusque cliens sedet ad praetoria regis 24
donec Bithyno libeat vigilare tyranno. 25
Finem animae, quae res humanas miscuit olim,
non gladii, non saxa dabunt,26 nec tela, sed ille
Cannarum vindex et tanti sanguinis ultor
anulus. 27 I demens, et saevas curre per Alpes, 28
ut pueris placeas et declamatio fias. 29
