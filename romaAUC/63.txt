Marii apud populum contio

Marius, cupientissuma plebe consul factus,1
postquam ei provin ciam Numidiam populus iussit,2
antea iam infestus nobilitati, tum vero multus atque ferox instare. 3
Neque illi senatus, quamquam advorsus erat, de ullo negotio abnuere audebat.4
Tum Marius et plebem hortandi causa et nobilitatem uti consueverat exagitandi contionem populi advocavit.5
Deinde hoc modo disseruit:

"Bellum me gerere cum Iugurtha iussistis, quam rem nobilitas aegerrume tulit.6
Comparate nunc, Quirites, cum illorum superbia me hominem novom.7
Quae illi audire et legere solent, eorum partem vidi, alia egomet gessi;
quae illi litteris, ea ego militando didici. 8
Nunc vos existumate facta an dicta pluris sint.
Contemnunt novitatem meam, ego illorum ignaviam.

"Quod si iure me despiciunt, faciant idem maioribus suis,
quibus uti mihi ex virtute nobilitas coepit, 10
Invident honori invideant reputate num eorum paenitendum sit.12
Non possum fidei causa imagines neque triumphos
aut consulatus maiorum meorum ostentare,
at hastas, vexillum, phaleras, alia militaria dona,
praeterea cicatrices advorso corpore. 13
Hae sunt meae imagines, haec nobilitas, non hereditate relicta,
ut illa illis, sed quae ego meis plurumis laboribus et periculis quaesivi." 14

Huiuscemodi oratione habita, Marius, postquam plebis animos adrectos videt,
propere omnibus utilibus navis onerat. 15
Interea milites scribere, non more maiorum ex classibus
sed capite censos plerosque.16
Igitur cum aliquanto maiore numero quam decretum erat in Africam profectus est.17




