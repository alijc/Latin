Bellum Gallicum Caesare imperatore gestum

Bellum Gallicum, patres conscripti, Gaio Caesare imperatore gestum est,
antea tantum modo repulsum.  Semper illas nationes nostri imperatores
refutandas potius bello quam lacessendas putaverunt.  Gai Caesaris
longe aliam video fuisse rationem.  Non enim sibi solum cum iis, quos
iam armatos contra populum Romanum videbat, bellandum esse duxit, sed
totam Galliam in nostram dicionem esse redigendam.  Itaque cum
acerrimis nationibus et maximis Germanorum et Helvetiorum proeliis
felicissime decertavit; ceteras conterruit, compulit, domuit, imperio
populi Romani parere adsuefecit.  Et, quas regiones quasque gentes
nullae nobis antea litterae, nulla vox, nulla fama notas fecerat, has
noster imperator nosterque exercitus et populi Romani arma peragrarunt.

Semitam tantum Galliae tenebamus antea, patres conscripti; ceterae
partes a gentibus aut inimicis huic imperio aut infidis aut incognitis
aut certe immanibus et barbaris et bellicosis tenebantur; quas nationes
nemo umquam fuit quin frangi domarique cuperet.  Nemo sapienter de re
publica nostra cogitavit iam inde a principio huius imperi, quin
Galliam maxime timendam huic imperio putaret; sed propter vim ac
multitudinem gentium illarum numquam est antea cum omnibus dimicatum;
restitimus semper lacessiti.  Nunc denique est perfectum ut imperi
nostri terrarumque illarum idem esset extremum.

Alpibus Italiam munierat antea natura, non sine aliquo divino numine.
Nam, si ille aditus Gallorum immanitati multitudinique patuisset,
numquam haec urbs summo imperio domicilium ac sedem praebuisset.10
Quae iam licet considant.11
Nihil est enim ultra illam altitudinem montium usque ad Oceanum,
quod sit Italiae pertimescendum.12

Bellum igitur in Gallia maximum gestum est; domitae sunt a Caesare maximae nationes.
Sed nondum legibus, nondum iure certo, nondum satis firma pace devinctae.
Una tamen atque altera aestas vel metu vel spe vel poena vel praemiis vel armis
vel legibus potest totam Galliam sempiternis vinculis astringere.13
Impolitae vero res et acerbae si erunt relictae, quamquam sunt accisae,
tamen efferent se aliquando et ad renovandum bellum revirescent.14
Quare sit in eius tutela Gallia, cuius fidei, virtuti, felicitati commendata est
15


The Gallic War, carried out by the general Caesar 

Father Senators, the Gallic War was waged by General Gaius Caesar,
where formerly it was enough to merely repulse their attacks.  Our
leaders have always thought it better to restrain these tribes than to
provoke them into war.  I see that the plan of Gaius Caesar is far
different.  For not only did he think it needful to wage war against
those whom he saw were already in arms against the people of Rome, but
also saw that all of Gaul must be forced under our authority.  And so
with every success he fought it out with the most violent tribes of the
Germans and Helvetians; he terrorized, compelled, and subdued the
others and taught them to obey the authority of the people of Rome.
And our general and our army and the people of Rome arms ranged over
every part of these regions and tribes, that hitherto had been unknown
to us by letters, voice or fame.

Formerly we held only a corridor into Gaul, Father Senators, while the
other parts were held by tribes who were either hostile to our
authority or treacherous or unknown to us, or known to be brutal,
barbarious and warlike.  There never was a man who didn't want these
people to be broken and subdued.  From from the beginning our power, no
one has reflected prudently on our republic who did not believe that
Gaul was greatly to be feared; but on account of strength and the
number of their tribes there never before was a battle with all of
them; we always stood our ground when attacked.  Now finally it has
been accomplished that the boundary of our authority and of their lands
is the same.
