[XV] 

"Videmus, inquit, suam cuique rem esse carissimam; reddant nobis tunicam
nostram et pallium suum recipiant." Etsi rustico mulierique placebat
permutatio, advocati tamen iam paene nocturni, qui volebant pallium lucri
facere, flagitabant uti apud se utraque deponerentur ac postero die iudex
querelam inspiceret. Neque enim res tantum, quae viderentur in
controversiam esse, sed longe aliud quaeri, <quod> in utraque parte
scilicet latrocinii suspicio haberetur. Iam sequestri placebant, et
nescio quis ex cocionibus, calvus, tuberosissimae frontis, qui solebat
aliquando etiam causas agere, invaserat pallium exhibiturumque crastino
die affirmabat. Ceterum apparebat nihil aliud quaeri nisi ut semel
deposita vestis inter praedones strangularetur, et nos metu criminis non
veniremus ad constitutum. <. . .> Idem plane et nos volebamus. Itaque
utriusque partis votum casus adiuvit. Indignatus enim rusticus quod nos
centonem exhibendum postularemus, misit in faciem Ascylti tunicam et
liberatos querela iussit pallium deponere, quod solum litem faciebat, et
recuperato, ut putabamus, thesauro in deversorium praecipites abimus,
praeclusisque foribus ridere acumen non minus cocionum quam calumniantium
coepimus, quod nobis ingenti calliditate pecuniam reddidissent.

Nolo quod cupio statim tenere,
nec victoria mi placet parata.

"We see", he said, "to whom one's property is dearest; 
let them return our tunic to us and take their cloak."
Even if the exchange pleased the country fellow and the woman,
nevertheless the twilight witnesses, who wanted to make a profit of the
cloak, urgently demanded that both be deposited with them and that a
judge would examine the complaint on the next day.  For neither 
thing such, which seemed to be in dispute, but something else 
to be ferreted out, that in both parts the suspicion of robbery
was held.  

